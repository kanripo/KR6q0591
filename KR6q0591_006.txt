#-*- mode: mandoku-view; -*-
#+DATE: 2015-08-30 21:54:31.509863
#+TITLE: 昭覺竹峰續禪師語錄
#+PROPERTY: CBETA_ID J40nB479
#+PROPERTY: ID KR6q0591
#+PROPERTY: SOURCE Jiaxing Canon Vol. 40, No. B479
#+PROPERTY: VOL 40
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0591_J_006-0143a> 
#+PROPERTY: JUAN 6

 昭覺竹峰續禪師語錄卷第六¶
嗣法門人(智曇　洪演　照本)等編¶

詩偈一¶

和永吉賈公題古松十景韻¶

大悲曉鐘¶

#+BEGIN_VERSE
「　忽聽蒲牢震梵宮。清音驚起月朦朧。曇摩泛海波澄¶靜。空谷傳聲嗅醒聾。
#+END_VERSE
」¶

赤松仙蹟¶

#+BEGIN_VERSE
「　何年仙子駐松洲。直至於今話未休。羨爾乘雲何處¶去。尚留空閣待王侯。
#+END_VERSE
」¶

江水靈源¶

#+BEGIN_VERSE
「　潺潺江水勝叮嚀。滴滴靈源吐梵音。星宿一泓開鼻¶祖。岷江萬派會同津。
#+END_VERSE
」¶

戌樓暮煙¶

#+BEGIN_VERSE
「　長庚初現暮雲遮。玉壘煙籠古樹鴉。鞏固松維盤石¶穩。景星高拱映三巴。
#+END_VERSE
」¶

金蓬夕照¶

#+BEGIN_VERSE
「　形勝盤龍萬仞丘。不知名播幾千秋。地靈常款高賢¶樂。夕照斜陽適意洲。
#+END_VERSE
」¶

風動秋聲¶

#+BEGIN_VERSE
「　孤峰嶮巇颺風勻。六月飛霜不遇春。怪石參天聯碧¶漢。未曾涉歷便驚人。
#+END_VERSE
」¶

雪欄霽色¶

#+BEGIN_VERSE
「　雪映千松玉色瑩。遠山堆疊翠嵐屏。層巒日涉江心¶渺。目極平川四野青。
#+END_VERSE
」¶

古橋春漲¶

#+BEGIN_VERSE
「　岷嶺融和花正開。錦江一派自西來。桃紅浪漲春三¶月。躍起魚龍任往回。
#+END_VERSE
」¶

泮水清風¶

#+BEGIN_VERSE
「　旭日東昇麗景新。風雲會聚湧波輕。潛龍奮意騰霄
<pb:KR6q0591_J_006-0143b>¶漢。共沐恩波兆晏清。
#+END_VERSE
」¶

龍潭夜月¶

#+BEGIN_VERSE
「　天空明月臥龍灘。蕩漾光華得一看。亦任眠波千載¶沐。澄清宇宙盡蘇難。
#+END_VERSE
」¶

望雪寶頂寄惠宗禪德¶

#+BEGIN_VERSE
「　岷峰卓立萬山巔。銀色平鋪別一天。玉樹奇葩聯北¶極。天然不更四時鮮。
#+END_VERSE
」¶

登西崇山¶

#+BEGIN_VERSE
「　崇山天際白雲飛。岷嶺峰高聳四圍。疊嶂巍峨環綠¶水。清流千古映光輝。
#+END_VERSE
」¶

中秋同公緡李貢元賞月¶

#+BEGIN_VERSE
「　蟾光隱隱透窗西。佳節時臨景更奇。鴈入梧桐驚客¶夢。風飄黃葉過東籬。林間晏坐悲秋晚。菊徑逢人憶¶昔時。此日與君同再約。一回及節一題詩。
#+END_VERSE
」¶

九日同天綱郭先生登高¶

#+BEGIN_VERSE
「　邀朋徐步蹈深溪。限韻頻敲坐澗西。風迥偶然驚落¶帳。天寒忽聽隔林雞。閒花片片和煙碧。錦水滔滔帶¶露齊。此日欣然同翫賞。松梢月掛鳥還啼。
#+END_VERSE
」¶

達高鎮臺¶

#+BEGIN_VERSE
「　時清道泰暢奇哉。化洽華夷拱外來。松塞景星閒繫¶馬。邊陲甲冑奉瓊杯。長江泛水龍形現。怪石蹲踞虎¶勢開。翊衛皇圖千萬載。恩孚黎庶育瓊苔。
#+END_VERSE
」¶

登七層樓和卓鎮臺韻¶

#+BEGIN_VERSE
「　層樓翠靄若天台。紺殿荊扉向日開。清磬一聲雲外¶賞。鳴鐘數下眾徘徊。團圞共話無生曲。聚石高登說¶法臺。此日拈題元不爽。臨場奪卻羨英才。
#+END_VERSE
」¶

中秋同又廉楊貢元玩月¶

#+BEGIN_VERSE
「　零零花影實堪奇。娛目賞心興不移。談笑語聲喧北¶極。忘情賓主醉東籬。白雲片片浮青嶂。冷露涓涓墮¶葉稀。欲得騷人重再玩。仰瞻明月賦新詩。
#+END_VERSE
」
<pb:KR6q0591_J_006-0143c>¶

達古松眾文學原韻¶

#+BEGIN_VERSE
「　曲星昨夜襲禪廊。借彼群英悉舉揚。玉帶不妨垂勝¶績。芳聲自此永昌昌。
#+END_VERSE
」¶

慈氏樓同子儀楊春元賞雪¶

#+BEGIN_VERSE
「　彤雲昨夜掩嬋娟。銀色平鋪景更妍。岩挂鵝毛舒錦¶繡。山披鶴氅映珠簾。森森碧樹凝霜露。疊疊層樓樂¶自然。極目今朝觀六出。挑燈靜夜把詩聯。
#+END_VERSE
」¶

山中四威儀¶

#+BEGIN_VERSE
「　山中行。拄杖緊隨身。過橋來。驚起隴頭人。
#+END_VERSE
」¶

#+BEGIN_VERSE
「　山中住。長年不出戶。渾忘矣。不知春幾度。
#+END_VERSE
」¶

#+BEGIN_VERSE
「　山中坐。細草為茵褥。剛揖眸。猿猴攜子過。
#+END_VERSE
」¶

#+BEGIN_VERSE
「　山中臥。衲被蒙頭裹。纔伸腳。好處都蹬破。
#+END_VERSE
」¶

題雪山四景¶

碧霞池¶

#+BEGIN_VERSE
「　石瘦苔封映碧砂。池中紫霧湧丹沙。波澄月靜空張¶影。轉盻晴雲覆彩霞。
#+END_VERSE
」¶

水源洞¶

#+BEGIN_VERSE
「　水晶噴出老龍涎。響徹青霄格外天。萬派淵深從此¶出。更於何處聽流泉。
#+END_VERSE
」¶

梅花松¶

#+BEGIN_VERSE
「　玉質蒼枝總不催。馨香馥馥暗飛來。平生不借東皇¶力。天然秉賦暢優哉。
#+END_VERSE
」¶

湧珠泉¶

#+BEGIN_VERSE
「　疏林湧出一珠泉。萬斛明珠賽月圓。更有曠觀分外¶別。始知僊跡不虛傳。
#+END_VERSE
」¶

和鎮臺周護法遊雪山寺¶

#+BEGIN_VERSE
「　誰向岷巔闢洞天。四時花雨遍山川。晴開野壑千峰¶秀。泉湧波翻五色蓮。眺望頻瞻銀海近。沉吟微覺白¶雲連。塵寰莫謂無仙跡。步到黃龍信有傳。
#+END_VERSE
」¶

遊金華寺三峨和尚丈中
<pb:KR6q0591_J_006-0144a>¶

#+BEGIN_VERSE
「　修竹喬松接綠陰雲霾澗底有人行牡丹檻外如相¶識搖拽輕風笑不禁
#+END_VERSE
」¶

次摩提法弟牡丹韻¶

#+BEGIN_VERSE
「　獨坐招提監法幢蓉城日晚燕成行仙源品格連珠¶玉國色清奇蔭碧窗綠葉芳菲彰錦繡青枝初綻壯¶名邦滿斛金珠難約價惟將一曲和仙腔
#+END_VERSE
」¶

次倚天法第牡丹韻¶

#+BEGIN_VERSE
「　天然國色興偏多占斷煙波賽薜蘿眼底朱顏光燦¶爛枝頭玉露影婆娑曾經風月元如洗落照媸妍豈¶礙磨勝日不常重再玩高歌一曲訊如何
#+END_VERSE
」¶

夜雨懷舊¶

#+BEGIN_VERSE
「　淋漓靜夜洒床頭尋思鄉關旅夢稠半浸芭蕉來¶上客情偏向世中周
#+END_VERSE
」¶

一松呤寄贈如桂李護法¶

#+BEGIN_VERSE
「　獨羨山中掃雪人結茆相伴爾為鄰多年長就參天¶勢直向煙霞接紫宸
#+END_VERSE
」¶

題雙松贈松潘衛劉護法¶

#+BEGIN_VERSE
「　茂密巍峨分外幽參差劍閣接煙浮根深固結虯¶勢幹古天然飛鳳頭湛湛甘霖添沼碧嗈嗈琴韻吼¶春秋思君不畏嚴霜逼幰蓋施張映帝州
#+END_VERSE
」¶

錦江思歸¶

#+BEGIN_VERSE
「　黃鸝協雨啼深谷紫燕啣泥薄暮飛花綻春風雲冉¶冉晴連芳草冷依依身悲澗道垂憐少名薄錦江達¶者稀不識天涯寥落客松門歌鼓幾時揮
#+END_VERSE
」¶

自勵¶

#+BEGIN_VERSE
「　寄錫閻浮五十春塵頭土面罕知聞佩懸祖印評宗¶旨欲望承先啟後恩片片白雲浮碧嶂行行野鳥噪¶嘉音錦江對卓頻拈舉那管前生與後生
#+END_VERSE
」¶

題通天神樹寄奇育周護¶

#+BEGIN_VERSE
「　堂堂突出採月霞翠色蒼蒼錦繡賒月泊通身披玉
<pb:KR6q0591_J_006-0144b>¶鎧風騷遍地展英華長懷報國芳名遠卓立參天泛¶碧槎幾歷烽煙猶不改凌霄氣志總無斜
#+END_VERSE
」¶

訪金繩靈樞和尚¶

#+BEGIN_VERSE
「　策杖穿幽徑林豐信步遲流泉凝欲斷岩掛玉藤藜¶薄霧和雲宿璣珠伴鳥棲精舍猶隔遠雞犬已聞知
#+END_VERSE
」¶

訪文玉白檀越¶

#+BEGIN_VERSE
「　用袂會經數十年西林皓月復重圓三空及第潛幽¶谷一字全無石上鐫語笑聲從雲外樂詩成意向雨¶中聯雍容丹鳳藏梧樹何日騰霄啜醴泉
#+END_VERSE
」¶

除夕¶

#+BEGIN_VERSE
「　轉盻斜陽三百六須臾已過又重添林間幽興宜偏¶賞客舍臨筵起慕煙四海雍熙歌有道萬家燈火樂¶餘年今宵抖擻枯腸也寫罷重題賦一聯
#+END_VERSE
」¶

宿草堂寺吼一和尚丈中¶

#+BEGIN_VERSE
「　數里松陰夾路生空山雨歇晚煙輕疏鐘隱隱敲殘¶葉月到芸窗分外明
#+END_VERSE
」¶

題桂花寄侄沈公亮¶

#+BEGIN_VERSE
「　暫借西風薄暮煙臨空紫萼木天然輕搖細細花苔¶軟卻恐人言道別傳
#+END_VERSE
」¶

寄子晉胡檀越¶

#+BEGIN_VERSE
「　時到魚腹枉施功幾度追思蹈蓽蓬手扎半聯隨世¶轉故人猶憶陌衢東聚頭始悟多生約解袂難分拂¶影蹤等閒嗢噱冰衷冷是夕音書附遠鴻
#+END_VERSE
」¶

思親¶

#+BEGIN_VERSE
「　涉歷優遊為本支幾經風雨未承時慧刀欲斷三生¶愛陋質憑添兩鬢絲彷彿無由揮緬想依稀何以慰¶幽思當年自信逃禪誤憶毋膏肓不再醫
#+END_VERSE
」¶

尋梅寄丹景山石梅和尚¶

#+BEGIN_VERSE
「　見說梅花彭邑好不辭策杖蹈東林幽人雨後慵拖¶履高士風前懶抱琴一曲閒吟香撲面幾家還共玉
<pb:KR6q0591_J_006-0144c>¶為鄰此回難盡探奇興他日邀朋再水濱
#+END_VERSE
」¶

插秧口占賦寄清渤戒徒¶

#+BEGIN_VERSE
「　時當清泰兆豐年細草初肥帶曉煙手撒秧針針白¶日足登水面面青天周旋不駐情偏曠俯仰猶期興¶轉便及致臨塍聊一望雖居後面在人先
#+END_VERSE
」¶

早春寄東輝法第¶

#+BEGIN_VERSE
「　群鴉共噪庭前柏報到南都氣象新幾樹梅花香襲¶襲滿天瑞靄羨松勻
#+END_VERSE
」¶

友人見訪¶

#+BEGIN_VERSE
「　歲月居諸幾驗韶惟將病骨傲塵囂何期秩秩鸞儔¶至道蹸翩翩聲價饒共話窗前如幻夢寫情言外樂¶風霄優遊逸興忘晨旦未擬江皋鶴唳遙
#+END_VERSE
」¶

祈晴¶

#+BEGIN_VERSE
「　頻瞻霢霂苦淋漓海宇桑田若飲醾播耨尟能持耒¶耜甕飧須折炊扊扅乾元幹九多逾律坤后含生屢¶越時半稔盈流無間歇蒼靈何處控無私
#+END_VERSE
」¶

謝晴¶

#+BEGIN_VERSE
「　陰捲陽舒六極和漁樵共賦彩雲歌藍田玉粒含芳¶碧青幹奇葩展綠蘿燮理四時忻讓畔無虞八表偃¶干戈群黎贊育忘私畝化日均霑頌蓼莪
#+END_VERSE
」¶

元旦值雪¶

#+BEGIN_VERSE
「　凜凜寒風遂霰飄琅玕歷落勢撐霄至哉六瑞宜天¶塹偉矣八延織錦袍一日舒成周海嶽群黎欽仰語¶聲高如斯花甲從頭數稽首偕將帝闕朝
#+END_VERSE
」¶

遊峨眉山宿洪椿坪¶

#+BEGIN_VERSE
「　勢結生成別一支層岩聳翠野雲披石花有趣陳苔¶砌山脈無情斷雪肌素壁餘塵風自埽疏窗駒隙月¶來晞柴扉大啟頻邀客我亦登臨醉酒卮
#+END_VERSE
」¶

春日自嘆¶

#+BEGIN_VERSE
「　自嘆浮華四十春每逢惆悵意國循桃花凝露香
<pb:KR6q0591_J_006-0145a>¶案柳絮牽風影拂塵一片閒情同寂寞數莖修竹共¶身貧幾回欲向青陰裏尚待林梢月掛新
#+END_VERSE
」¶

宿法藏寺¶

#+BEGIN_VERSE
「　策杖來峰頂登臨眼界寬霞峰積翠色古木繫晴嵐¶山寂多猿嘯澗寒少客攀追思猶尚在令我幾盤桓
#+END_VERSE
」¶

除夕¶

#+BEGIN_VERSE
「　一刻分新舊何云鎮夜眠疏鐘敲殘歲爆竹響青天¶井藥沉蘇酒椒花墜錦箋傳梅催羯鼓一律羨韶年
#+END_VERSE
」¶

御書樓¶

#+BEGIN_VERSE
「　危樓高紫極陟彼曠懷生目縱天涯遠心含太古清¶香雲凝野翠月影映江明靜睹天顏襲嵩呼萬萬聲
#+END_VERSE
」¶

中秋同玉泉融徹和尚玩月¶

#+BEGIN_VERSE
「　鄉關隔數里佳節孰同歡桂子烹茗酌天香入座繁¶溪深流月過衣薄覺秋寒感慨情無盡敲詩永夜看
#+END_VERSE
」¶

懷問海禪師¶

#+BEGIN_VERSE
「　客歲分襟榴火天今朝幸遇中和節依依憶我折梅¶人不覺心思唇齒熱
#+END_VERSE
」¶

喜雲樵法第詩¶

#+BEGIN_VERSE
「　昨度禪房話片時仰承筆底賦新詩嘉章百讀情何¶好愧我才疏學步遲
#+END_VERSE
」¶

閱浩生法第來詩¶

#+BEGIN_VERSE
「　獨坐芸窗日已遲三唐評詠憶君詩佳山一片風雲¶際仰賴調羹大有時
#+END_VERSE
」¶

懷法旨法第¶

#+BEGIN_VERSE
「　憶昔承君折柳枝近來又是暮春時幾回蝶夢臨書¶帳為甚雲山路轉迷
#+END_VERSE
」¶

懷海月禪師¶

#+BEGIN_VERSE
「　兀坐軒窗憶昔時堤邊依舊柳垂絲傾懷難罄瀟湘¶水直至於今覺有思
#+END_VERSE
」¶

夜雨懷胞弟青永茂
<pb:KR6q0591_J_006-0145b>¶

#+BEGIN_VERSE
「　志老天涯蝶夢清微風動處柳煙輕撥爐卻憶同胞¶友厭聽床頭漏滴明
#+END_VERSE
」¶

待舟晴川閣¶

#+BEGIN_VERSE
「　為尋野寺過晴川落日江頭問渡船聽得幾回歌舞¶處漁人晒網夕陽邊
#+END_VERSE
」¶

苦雨口占¶

#+BEGIN_VERSE
「　經旬冷雨暗身凄靜夜愁聞杜宇啼故國思成千里¶恨何時得到斷橋西
#+END_VERSE
」¶

題庭桃賦首座遂菴法弟¶

#+BEGIN_VERSE
「　名園百卉未競開獨羨桃顏笑滿腮艷麗夭夭添喜¶興含煙縷縷倩誰開奔[絳-糸+虫]有憶忙沾絮蛺蝶尋源繞¶綠苔任是東皇催太促一枝偏待故人來
#+END_VERSE
」¶

題秋蟬賦西堂紫成法弟¶

#+BEGIN_VERSE
「　暫棲綠柳不停機盡日臨風雙影微幽永欲裁遷樹¶賦殘聲猶憶別枝肥披雲帶霧吟何切飲露餐霞曲¶調稀每值夕陽音正茂松梢月上冷依依
#+END_VERSE
」¶

題秋蚊賦悟月法弟¶

#+BEGIN_VERSE
「　鎮日嗡嗡未息機生涯只在一針微早從芳草埋形¶跡夜暮梅花帳裡飛心慮煙蒸雙翅掩身寒露重五¶更肥看伊冷落秋風後快便佳人夢不歸
#+END_VERSE
」¶

題秋鴻賦青松法弟¶

#+BEGIN_VERSE
「　空齋兀兀自忘機鴻度幽庭西掩微鄉國書來秋正¶好湖山霜落月初飛食殘沙岸栖寒近夢入蘆汀宿¶影稀表格為儀憐旅邸故園遙寄一音歸
#+END_VERSE
」¶

題秋螢賦慈恩知藏¶

#+BEGIN_VERSE
「　囊螢稚子浸投機個個幽陽出翠微雨歇飄飄穿竹¶徑風輕鬱鬱傍人飛更沉起伏隨高下曉唱栖遲出¶四園自是堪憐秋盡後不知何地好知歸
#+END_VERSE
」¶

送文煒法弟還錦城¶

#+BEGIN_VERSE
「　無限驅馳意若何旅情又和唱行歌知君欲翫錦江
<pb:KR6q0591_J_006-0145c>¶月莫厭松州山水多
#+END_VERSE
」¶

春日晚眺¶

#+BEGIN_VERSE
「　柳拂依依繞寺門梨花夾蝶染苔痕日斜風迅聞鴉¶噪見得孤幡過遠村
#+END_VERSE
」¶

青山一片雲¶

#+BEGIN_VERSE
「　極目蒸煙迥雲封幽谷中松聲疑詠遠鶴唳似鳴鴻¶雲霽舒玄妙晴深贊化工每值和風作花笑影重重
#+END_VERSE
」¶

書扇寄古樵¶

#+BEGIN_VERSE
「　侍子攜籃採蕨莖林端狎虎卻無驚嶔嶇忽轉平臺¶上一望山河大地清
#+END_VERSE
」¶

寄贊廷余檀越¶

#+BEGIN_VERSE
「　馳驅衡雪足如珂碧樹懸泉陡澗多朝暮嚶呀來百¶鳥一庵頻插鳳兒窩
#+END_VERSE
」¶

密旨西堂¶

#+BEGIN_VERSE
「　蛇虎縱橫攜兔角醯雞𨁝跳拂龜毛秪緣碌碌錐禪¶子攙撥須宜手眼高
#+END_VERSE
」¶

酬奇育周護法¶

#+BEGIN_VERSE
「　探梅高誼詠東風照映愈輝卒歲功雲護石床蒼翠¶合客遊亭閣興猶同名花夕翫圖南圃新筍春生舍¶北叢一學坡仙留玉帶且憑詩酒醉山中
#+END_VERSE
」¶

遊峨眉山次可聞和尚韻¶

#+BEGIN_VERSE
「　登陟頻移杖微茫汗漫傾燈傳更漏靜光放霅時晴¶靘冷停蒼雪茶香煮瀑鐙都來明旨趣岩畔禮空生
#+END_VERSE
」¶

登峨山極頂次懶石和尚韻¶

#+BEGIN_VERSE
「　極頂還餘雪漫空積地存夢魂清到底塵事勿須論¶竹折禽喧雜廚香虎共蹲詩題休冷落蘚石去苔痕
#+END_VERSE
」¶

遊嘉州大佛寺¶

#+BEGIN_VERSE
「　嘉陽門對岸大佛頂凌雲江急灘聲遠峰高天際分¶鳥鳴三匝樹魚躍一池沄彈指雍邪正何須著六群
#+END_VERSE
」¶

上中岩寺次竹鏡和尚韻
<pb:KR6q0591_J_006-0146a>¶

#+BEGIN_VERSE
「　驀上中岩寺江山一覽窮觀心舁佛祖拊掌躍魚龍¶鳥唱伽陀韻身居般若叢優遊天一角石筍插雲中
#+END_VERSE
」¶

賦寄瓊目和尚¶

#+BEGIN_VERSE
「　帶得餘香繞萬年嵯峨風色景宜便花陰鳥度雲來¶處樓外人歌落日邊短杖放蛟騰白水重岩垂瀑掛¶青天推輪此際堪題柱祖席無湮啟別傳
#+END_VERSE
」¶

次文睿和尚牡丹韻¶

#+BEGIN_VERSE
「　結搆春晴翫賞時乾坤何物不幽思易常弗變煙中¶色迥絕那堪雨後姿詠托清芬瞻日月賽教素艷亞¶麟麒日斜醉倚闌干夢未讓蓬萊宮闕肢
#+END_VERSE
」¶

次琳睿和尚牡丹韻¶

#+BEGIN_VERSE
「　越世名葩更可論瑤階得句絕紛紜未前載筆開香¶粉已到傳書潑墨雲多謂佳聲原自古頻將逸色卻¶無群晴窗共客天回轉一座留觴把韻分
#+END_VERSE
」¶

寄古松諸山法友並眾鄉耆¶

#+BEGIN_VERSE
「　藜杖移幢十載過相將無奈祖庭何鹽梅日逐陪迎¶送禪衲時敲苦切磋萬派山光藏佛眼一腔心血洗¶天河迴環不斷常留夢豈是忘機上釣蓑
#+END_VERSE
」¶

贈振聲任護法¶

#+BEGIN_VERSE
「　草苑遲遊懶逐情豈留詩句寄高明傾香不勝春風¶貯世際山林爽氣清
#+END_VERSE
」¶

贈慰然任護法¶

#+BEGIN_VERSE
「　山家何快復何便生愛桃花滿莢邊萬木招提何處¶是此心青嶂獨回天
#+END_VERSE
」¶

寄國生楊檀越¶

#+BEGIN_VERSE
「　尚餘清譽暢幽齋童子推窗日進來爐內不燒蒼朮¶火竟無白[嘆-口+白]上衣堆
#+END_VERSE
」¶

喜堂弟君瑞沈護法至¶

#+BEGIN_VERSE
「　翠疊連峰擁碧空茆亭高會辨𠍲儂勳猷遺蹟傳東¶閣日影花含落澗中
#+END_VERSE
」
<pb:KR6q0591_J_006-0146b>¶

閒韻賦瓊韶智檀越¶

#+BEGIN_VERSE
「　天高風急萬家砧誰念蹉跎歲月深休沐雲陰迷洞¶口秪愁改鬢暗霜侵
#+END_VERSE
」¶

寄表弟泰來李文學¶

#+BEGIN_VERSE
「　金函玉匣醉漫漫誰謂岩前下視觀坐對不知高北¶斗一庭香月擁欄干
#+END_VERSE
」¶

賦嵩少法弟¶

#+BEGIN_VERSE
「　異峰天外憩頻仍四面窗寒飄夜燈客問住山何久¶遠近來猿鶴兩無心
#+END_VERSE
」¶

壽杲憲劉大護法¶

#+BEGIN_VERSE
「　朝昏不到律條繁儘有蘇黃活計看官級崔嵬容眺¶遠法如峭壁欲攀難綱維肅靜天人界蓮社薰修佛¶祖壇屈指年華千百項青松素色悉栴檀
#+END_VERSE
」¶

贈化雨和尚馬覺講經¶

#+BEGIN_VERSE
「　剝盡玄微呷盡殘渾如掘地覓青天庭前明月譚知¶己檻外鶯花遞遠傳事理融來非異志吾人忘去是¶同年花開又到枝頭冷惱恨清光收未全
#+END_VERSE
」¶

吼山法弟住凌雲¶

#+BEGIN_VERSE
「　玉壘風清與日長錦江春色倍芬芳爐煙飄緲堪盈¶座道契前賢任主張難弟難兄情更遠攸仁攸德為¶敷揚白蓮潭映垂今昔法令我時瓦礫光
#+END_VERSE
」¶

送鴻¶

#+BEGIN_VERSE
「　惆悵南遊未易還惟將片紙繫多般紛紛遙望吳山¶紫渺渺難羈蜀水班海闊任從舒羽翼天空隨儗泊¶塵寰為憐寒暑分時序萬里雲程幾越關
#+END_VERSE
」¶

夏雲多奇峰¶

#+BEGIN_VERSE
「　天襲文明景物華地凝芳翠足交加情懷頓覺餘疏¶散儓甸無由度碧沙搖拽山川疑入畫卷舒林壑任¶周遮時經雨霽青霄外獨立南屏映日斜
#+END_VERSE
」¶

送客回里
<pb:KR6q0591_J_006-0146c>¶

#+BEGIN_VERSE
「　坦率風流四十秋時而雪夜懶添裘書翻桐葉分今¶昔筆掃峨雲任去留明月湖邊檣影動紫微山下浪¶仙儔笛聲吹醒平羌霧一葉扁舟天上遊
#+END_VERSE
」¶

題百結花復法眷喬秉瑞¶

#+BEGIN_VERSE
「　不以葉為茂惟餘花自芳冰肌千古秀寒骨一枝香¶槐國夢餗遠桃園幽意長清貞風味別枕石傲嚴霜
#+END_VERSE
」¶

題白碧桃贈逾松李檀越¶

#+BEGIN_VERSE
「　之子于歸正適時滿園珠玉向誰施風流不盡佳人¶首卻倚雲窗掛別籬
#+END_VERSE
」¶

口占白碧桃寄應麟趙常玉¶

#+BEGIN_VERSE
「　一樹花開萬樹新紛紛桃蕊吐星辰香風吹作霞千¶片誰信靈雲見處真
#+END_VERSE
」¶

哭昭覺師翁¶

#+BEGIN_VERSE
「　倏忽賓鴻報訃來潘江兩岸鳥啼哀津梁法海傾頹¶已濟道寥寥孰可裁
#+END_VERSE
」¶

哭本師佛老人¶

#+BEGIN_VERSE
「　禹甸悠悠聲價饒天荒地老恨難消仰瞻慈範躬高¶厚幸托佳聲不寂寥
#+END_VERSE
」¶

哭業師訃至¶

#+BEGIN_VERSE
「　落草承歡五十零愧無菽水奉慈仁師資淚血關山¶迥常寂光中鑑遠音
#+END_VERSE
」¶

哭法叔問潮和尚¶

#+BEGIN_VERSE
「　潸然法叔契雲堂悅豫心傷送夕陽老恨慈舟幡影¶折獨憐落日墜山崗
#+END_VERSE
」¶

挽萬福瓊和尚¶

#+BEGIN_VERSE
「　昨夜峨眉月影斜虛空卜落雨天花瓊翁卓處超調¶御不露鋒鋩始作家
#+END_VERSE
」¶

挽太虛和尚¶

#+BEGIN_VERSE
「　虛空昨夜口喃喃話道禪翁證涅槃丈室煙消清晝¶永頻拈短句奉慈顏
#+END_VERSE
」
<pb:KR6q0591_J_006-0147a>¶

吊海月禪師¶

#+BEGIN_VERSE
「　霅然遠訃已攸遊維水無聲溺法舟鶴唳九天霜葉¶重奔遲匝地祖燈秋孑身江海無書到長夜山房有¶夢留鴈罷西崇山畔月空懷寒影露雲頭
#+END_VERSE
」¶

吊蜜宣法兄¶

#+BEGIN_VERSE
「　吾兄淹萃任經遊錦水清流載法舟毒鼓未撾星月¶冷龜毛高豎法垂秋雲山隔斷龐公案崎徑空懸兩¶逗留淚滴碧霞池畔月青山綠水共源頭
#+END_VERSE
」¶

吊法旨禪師¶

#+BEGIN_VERSE
「　潸然法弟越先遊逝水無情淹法舟野外猿啼松月¶冷祗園鶴唳慧燈秋不聞一繫空惆悵長聽西風語¶夢留望罷古龍潭底月白花叢裏活從頭
#+END_VERSE
」¶

吊月池監院¶

#+BEGIN_VERSE
「　倏然話別數年遊不意報緣卸法舟白業孤高無彼¶約一生清節幾經秋數回欲得同聚首莫柰君行無¶計留聊具一律酬院苦再來石上話圞頭
#+END_VERSE
」¶

吊湛清禪師¶

#+BEGIN_VERSE
「　淚雨潸潸泣畫梁慈容不緬恨天荒三生石上空惆¶悵一榻翛然已夕陽
#+END_VERSE
」¶
¶

悼雪山囪門和尚¶

#+BEGIN_VERSE
「　昭覺叢中絕等彝歸來念載雪山棲豎窮三際人天¶徹覽盡五經草木期坐脫世緣滋泮渙杖挑雙履莫¶遲疑音容宛爾歸何處綠水青山恁所之
#+END_VERSE
」¶

悼文英胡善士¶

#+BEGIN_VERSE
「　數十餘年同故里團圞共話無多子羨君措手追無¶盡不改滄桑能有幾
#+END_VERSE
」¶

悼誕登禪德¶

#+BEGIN_VERSE
「　落花風送訃音來逝水無聲一旦灰猿協青山空墮¶淚鳥啼花落葉殘摧半生事業皆如此四十餘年安
<pb:KR6q0591_J_006-0147b>¶在哉獨對松間秋月冷寒光一片照丹臺
#+END_VERSE
」¶

挽泐潭湛修和尚¶

#+BEGIN_VERSE
「　霅然遠訃已今週楚水無情溺法舟鶴唳九天霜葉¶重𩢮奔匝地祖燈秋孑身江海無書到長夜山房有¶夢留寫罷望州亭畔月空懷寒影亂雲頭
#+END_VERSE
」¶

挽瞿也和尚¶

#+BEGIN_VERSE
「　髮寸如雲至皤斑揫然八十遊幽關明投暗合全機¶用九上三登借路攀日照霜花貽瘦影風颼古木卻¶凋刪區區若謂愉兜率好向銀河一舸還
#+END_VERSE
」¶

挽天湛和尚¶

#+BEGIN_VERSE
「　悅豫當年契雲堂芙蓉瓶錫越星霜獨憐落日山光¶遠老恨慈舟幡影長數載真衷情念別雙眸痕淚意¶心傷翻思轉擬追前後緒事如麻亂一筐
#+END_VERSE
」¶

山居閒韻¶

#+BEGIN_VERSE
「　挑雲重踏雪輕披星戴月坐巖林朝陽謾把衲頭補¶對月深談無字經
#+END_VERSE
」¶

#+BEGIN_VERSE
「　師黃石友竹梅枕石高眠任鳥飛一身清淨是非外¶做個閒人繼祖規
#+END_VERSE
」¶

#+BEGIN_VERSE
「　溪聲緩山色均一任疏窗漏月明照見本來真面目¶當陽殺活故家人
#+END_VERSE
」¶

#+BEGIN_VERSE
「　穿林過鳥不驚燕語鶯啼共一村自古道高龍虎伏¶兼修德重鬼神欽
#+END_VERSE
」¶

#+BEGIN_VERSE
「　巴歌曲和鹿鳴爐中煙盡又重熏無孔笛兒長生韻¶未識時人聽不聽
#+END_VERSE
」¶

#+BEGIN_VERSE
「　穿草履挂棕衣短杖隨身過沙溪忽然計覷娘生面¶遼天鼻孔喚祖禰
#+END_VERSE
」¶

#+BEGIN_VERSE
「　時客至敘寒溫勝日少會絕疏親分付山童煮瀑泉¶不是塵中七濁腥
#+END_VERSE
」¶

#+BEGIN_VERSE
「　展荊棘掩柴門漏戶疏窗半月明無位真人同結伴¶時能道我主中賓
#+END_VERSE
」
<pb:KR6q0591_J_006-0147c>¶

#+BEGIN_VERSE
「　我愛山家樂有餘飲清泉餐柏枝獨坐忘言絕世疑
#+END_VERSE
」¶

#+BEGIN_VERSE
「　我愛山家樂有餘煨紫芋煮黃虀一飽無餘且便宜
#+END_VERSE
」¶

#+BEGIN_VERSE
「　我愛山家樂有餘修松竹植梅枝三支為鄰世罕稀
#+END_VERSE
」¶

#+BEGIN_VERSE
「　我愛山家樂有餘親野鳥牧黃鸝虎鹿為鄰結伴奇
#+END_VERSE
」¶

#+BEGIN_VERSE
「　我愛山家樂有餘翻貝葉韻長生大展荊扉月作燈
#+END_VERSE
」¶

#+BEGIN_VERSE
「　我愛山家樂有餘伸腳睡枕手心鼻吸如雷到天明
#+END_VERSE
」¶

#+BEGIN_VERSE
「　可憐莫奈世情何送去迎來苦逐磨要得身心齊放¶下除非自入活埋窩
#+END_VERSE
」¶

#+BEGIN_VERSE
「　可憐莫奈行門何不參不悟為甚麼渴飲饑餐誰個¶識一身跳出利名窩
#+END_VERSE
」¶

#+BEGIN_VERSE
「　可憐莫奈眾生何教化如筏誰煉磨只要黃金過北¶斗不題生死葬山窩
#+END_VERSE
」¶

#+BEGIN_VERSE
「　可憐莫奈修葺何祖佛門庭日日磨非是吾儕強拈¶出天王華屋已成窩
#+END_VERSE
」¶

#+BEGIN_VERSE
「　可憐莫奈饑寒何寒則寒兮饑則磨運水搬柴齊著¶力大家扶起破沙窩
#+END_VERSE
」¶

#+BEGIN_VERSE
「　可憐莫奈入纏何動靜營為百費磨戴月披星隨出¶入不知那日出塵窩
#+END_VERSE
」¶

#+BEGIN_VERSE
「　可憐莫奈钁頭何種月鋤雲薦琢磨翻轉山河平大¶地虛空現出白雲窩
#+END_VERSE
」¶

#+BEGIN_VERSE
「　可憐莫奈自身何翻覆娑婆歷劫磨今日方知燈是¶火翻身直入鳳兒窩
#+END_VERSE
」¶

#+BEGIN_VERSE
「　可憐莫奈戶門何客至恭倍熱亂磨蠶老麥黃秧上¶節不知時誤到寒窩
#+END_VERSE
」¶

#+BEGIN_VERSE
「　可憐莫奈做人何好歹憑他這等磨不怒不嗔不我¶慢恁他車馬踐山窩
#+END_VERSE
」¶

詩偈二¶

得禪字六首¶

#+BEGIN_VERSE
「　慧日長明卻是禪開弓直射白雲間紅心裏內討分¶曉得意風波起杖藍
#+END_VERSE
」
<pb:KR6q0591_J_006-0148a>¶

#+BEGIN_VERSE
「　這個疑團卻是禪囫圇盡在我山間有時劈碎毫光¶現入聖超凡脫綱藍
#+END_VERSE
」¶

#+BEGIN_VERSE
「　默然靜座非無禪離相絕非何有間無縫鎖開金索¶斷返身一步脫塵藍
#+END_VERSE
」¶

#+BEGIN_VERSE
「　海裏藏身就是禪無形無影在人間聞聲只見隨風¶轉喜氣彌陀出鬧藍
#+END_VERSE
」¶

#+BEGIN_VERSE
「　萬事糊塗有甚禪安心且住白雲間有時頓破於諸¶劫撒手歸來出垢藍
#+END_VERSE
」¶

#+BEGIN_VERSE
「　萬物歸來亦似禪蘆花明月滿溪間時時應現青霄¶外處處光輝錦繡藍
#+END_VERSE
」¶

五七言雜詩¶

#+BEGIN_VERSE
「　羅潭深水泣朝陽小雨沾花午夢長忽聽黃鶯聲嚦¶嚦偶拈句子綠蒲香
#+END_VERSE
」¶

#+BEGIN_VERSE
「　砵盂三度口喃喃兩眼無聲受熱瞞珍重耳根親薦¶得珊瑚枝上一輪圓
#+END_VERSE
」¶

#+BEGIN_VERSE
「　可憐莫奈一身何業債犁耙項上拖要得身心無罣¶礙除非石臼念摩訶
#+END_VERSE
」¶

#+BEGIN_VERSE
「　披荊削刺念年零業債犁耙不暫停藉得龍天出雙¶手大家扶起破砂盆
#+END_VERSE
」¶

#+BEGIN_VERSE
「　枯木寒巖是若何分明見處卻淆訛人天眾集親分¶付不讓當年龐道婆
#+END_VERSE
」¶

#+BEGIN_VERSE
「　年垂六十有餘香半葉成文覆錦江拍轉健軀堪可¶用霜天雪月正朝陽
#+END_VERSE
」¶

#+BEGIN_VERSE
「　吾年老大一無能業債犁耙項上沉傲雪凌霜憑薄¶鑑鋤雲摘月效餘生摩眉擊轂閒藏拙拽後攙前振¶舊林檢點芒鞋勞掌管魔宮虎穴恁遊行
#+END_VERSE
」¶

#+BEGIN_VERSE
「　香智國王產禍胎東西獨步嘆奇哉老僧說與曹公¶薦大地山河口一開
#+END_VERSE
」¶

#+BEGIN_VERSE
「　老心不歇住閻浮那日纔將業識除但得龍天伸背¶項大都祖院亦恢弘
#+END_VERSE
」
<pb:KR6q0591_J_006-0148b>¶

#+BEGIN_VERSE
「　老心不歇住林間未得心閑半個天業債犁耙何日¶了安心法要幾時完
#+END_VERSE
」¶

#+BEGIN_VERSE
「　老心不歇住叢林拙斧芒鞋不暫停佛法原無分內¶外還須日用自推尋
#+END_VERSE
」¶

#+BEGIN_VERSE
「　老心不歇效先賢運瓦搬磚糶飯錢坐消信食終何¶益龍天推我向人前
#+END_VERSE
」¶

#+BEGIN_VERSE
「　老心不歇住巖間撥火拈香樂眾緣但得一些超無¶漏米蟲嘴底上花班
#+END_VERSE
」¶

#+BEGIN_VERSE
「　我家門住北隅東十指焚檀祝聖容四海九州歌大¶有山間林下樂堯風
#+END_VERSE
」¶

#+BEGIN_VERSE
「　汾陽茶飯飽諸方佇望闍黎仔細嘗呷著些些容易¶可不知滋味落前贓
#+END_VERSE
」¶

#+BEGIN_VERSE
「　但得一些快活處話長語短說週遮知音問道無為¶句撫掌傍觀笑傲賒
#+END_VERSE
」¶

#+BEGIN_VERSE
「　清旦平明展舊荒是誰茆塞是誰光兩輪相照乾坤¶老一法流來天地長
#+END_VERSE
」¶

#+BEGIN_VERSE
「　萬年池下水潺潺太白峰頭起暮煙西蜀一燈超列¶譜正傳祖印接人天
#+END_VERSE
」¶

#+BEGIN_VERSE
「　日暖風和柳眼睜梅花嶺上笑迎春一陽未肇先呈¶瑞大地山河宇宙分
#+END_VERSE
」¶

#+BEGIN_VERSE
「　朔風吹葉落前溪驚起魚龍拍翅飛直到洞庭點額¶後大精小怪盡攢眉
#+END_VERSE
」¶

#+BEGIN_VERSE
「　磨煙寫竹話無生說起無生吃一驚有句不藏無句¶裏西來大意個中尋
#+END_VERSE
」¶

#+BEGIN_VERSE
「　葉從雙桂飄香遠昭覺門楣萬顆松遁代兒孫光祖¶業高風千古鎮閻浮
#+END_VERSE
」¶

#+BEGIN_VERSE
「　優曇不與世花同價直娑婆第一峰昔日然燈曾授¶記人前切莫露真蹤
#+END_VERSE
」¶

#+BEGIN_VERSE
「　優曇花發一千年善慧因緣莫等閒今日老僧開正¶眼蘇多仙女賣花完
#+END_VERSE
」
<pb:KR6q0591_J_006-0148c>¶

#+BEGIN_VERSE
「　香巖樹下問西來只在鋒芒語默臺未上樹時親註¶腳虛空笑得嘴唇歪
#+END_VERSE
」¶

#+BEGIN_VERSE
「　貓兒生得十分全遇著南泉一命完縱使草鞋能救¶得到來水落數丘田
#+END_VERSE
」¶

#+BEGIN_VERSE
「　春王節令換新符卮酒高吟舊歲除爆竹一聲通帝¶座梅花數點壯皇都
#+END_VERSE
」¶

#+BEGIN_VERSE
「　三陽開泰喜同春六合通和萬象新野老謳歌欽聖¶範群黎悉讓樂堯仁
#+END_VERSE
」¶

#+BEGIN_VERSE
「　載陽春令屬坤符水運金生戴虎虖元老聲聲歌大¶有芒神攜履謹三呼
#+END_VERSE
」¶

#+BEGIN_VERSE
「　一陽未兆百靈先袖裏乾坤顛倒顛六個三三消息¶至大家攜手上長安
#+END_VERSE
」¶

#+BEGIN_VERSE
「　挑燈說話韻三玄棒喝門庭亦任談只要兒孫行得¶去百千三昧掌中觀
#+END_VERSE
」¶

#+BEGIN_VERSE
「　嘉眉邛雅屬南遊歷有三蘇不入流行到水窮山盡¶處桑榆梓里羨嘉儔
#+END_VERSE
」¶

#+BEGIN_VERSE
「　黃龍三關驗諸方佛手驢腳八面張遇著東村瓦罐¶漢和盤托出正當陽
#+END_VERSE
」¶

#+BEGIN_VERSE
「　一花五葉遍人間不是知音不與談但得一絲針線¶處拈來無不是心言
#+END_VERSE
」¶

#+BEGIN_VERSE
「　德山棒兒兩頭齊豬狗人來一例施但得知音分真¶偽大家性命一時離
#+END_VERSE
」¶

#+BEGIN_VERSE
「　雲門糊餅的榴圓包括三千並大千誠者應須囫圇¶嚥旁觀舌底水潮天
#+END_VERSE
」¶

#+BEGIN_VERSE
「　趙州八十遊行腳略杓當機報不平昭覺與伊通口¶氣二王稽首共相迎
#+END_VERSE
」¶

#+BEGIN_VERSE
「　鼓腹興嗟已有年磬懸民室轉凄然忻逢甘雨頻天¶降滌滌山川靜萬緣
#+END_VERSE
」¶

#+BEGIN_VERSE
「　威鳳高棲第一峰不分平地與西東薄酬親拈蓮池¶上謾道逢人露曉風
#+END_VERSE
」
<pb:KR6q0591_J_006-0149a>¶

#+BEGIN_VERSE
「　除夕今宵煮瀑泉松花竹葉共爐煙倒身九禮酬三¶有一句無文說聖篇
#+END_VERSE
」¶

#+BEGIN_VERSE
「　戴月披星負苦咨龍天默鑒盡遙知悲哉少遇知心¶友終歲勤勞訴與誰
#+END_VERSE
」¶

#+BEGIN_VERSE
「　豐年樂業氓綿綿仰藉吾皇一統乾老稚聲聲歌大¶有八方鼓腹頌堯篇
#+END_VERSE
」¶

#+BEGIN_VERSE
「　除夕張燈韻酒卮深煨紫芋煮黃虀時人莫笑吾儕¶樂枕石高眠日落西
#+END_VERSE
」¶

#+BEGIN_VERSE
「　磨煙寫竹韻詩黃太古清音振八方薦出三才中故¶事筆尖頭上露清香
#+END_VERSE
」¶

#+BEGIN_VERSE
「　月影峨眉映華塘蜀山吳水寫文章挑燈句子分心¶要韻出松濤梅竹香
#+END_VERSE
」¶

#+BEGIN_VERSE
「　出入常持不語經己躬下事細追尋逢人止說三分¶話切莫全拋一片心
#+END_VERSE
」¶

#+BEGIN_VERSE
「　錦浪回文佇八筵長天日色任摶鸞饒君八萬四千¶里不出闍黎鼻孔邊
#+END_VERSE
」¶

#+BEGIN_VERSE
「　雲門餅子趙州茶信口親嘗百味嘉識得箇中真旨¶趣階前不語樂無涯
#+END_VERSE
」¶

#+BEGIN_VERSE
「　浴日榮輝福慧明挑燈寫到旭東昇百年三萬六千¶日那討餘生樂寸陰
#+END_VERSE
」¶

#+BEGIN_VERSE
「　三不是兮六不收放去卷來得自由山僧妙用無人¶識一飽無餘百事休
#+END_VERSE
」¶

#+BEGIN_VERSE
「　石邊流出冷花裏過來香二句都非是鼻尖吐出霜¶鐵關不下馬泥牛入海藏牧童攜著鼻牽來共較量¶萬年池畔鶴獨立不知秋惟有潭頭月與君共漫流¶七尺烏藤柺常拈報不平祖師藏鼻孔處處野猢驚¶一口無底缽三度濕衣襟何日口朝天高懸倚北宸¶一領破衲襖綱綱重七斤包藏屎尿桶伴我了餘生¶一品無孔笛聲聲韻九韶五音和六律不與個中調¶一盞無油燈光明處處騰三途與六道遍界仰升恒
<pb:KR6q0591_J_006-0149b>¶雞鳴日正午林鳥鬥聲稀敲韻分新句個中識了疑¶紫氣凝霄漢寒光射斗牛太阿橫宇宙兔角映江流¶白蓮池畔叟履杖過魚橋前指沙村柳親手插柔條¶松竹梅三友凌霜日日森標清同應柏風雨溢精神¶百花紛鳥語山路伴猿行我本無心顧因之兩不驚
#+END_VERSE
」¶

韻新春元旦¶

#+BEGIN_VERSE
「　東皇啟瑞煦三巴風景清奇萬彙嘉椒酒懽吟調玉¶燭嘉珍喜宴賞新花春風幃幙鶯聲巧綠柳芬芳燕¶語賒野老謳歌霑化日時豐歲稔享年華
#+END_VERSE
」¶

秋雨有懷¶

#+BEGIN_VERSE
「　彤雲映日落淋津半濕山河半濕人昨夜銀河生瑞¶色今宵乾象謁花神庭前翠竹佩珠玉隴外蒼松戴¶綠蘋洗得一天星月現依然旭日又東旻
#+END_VERSE
」¶

祈晴感興¶

#+BEGIN_VERSE
「　頻瞻銀海泛瑤池里甸桑麻息釀之野外不聞花鳥¶鬥隔林只聽雨聲資天心憫恤逾淫律帝德抒暘百¶穗宜萬物豐盈沾化育群黎踵額頌堯詩
#+END_VERSE
」¶

懷浩生禪師¶

#+BEGIN_VERSE
「　一脈清懷萬里長山環水秀印當陽拈提祖令高揮¶拂寄錫禪燈遠襲香白業凌霄貽爽氣清風高節豈¶蒼茫彼來未法承弘護堪謂曹源豎紀綱
#+END_VERSE
」¶

懷寄惠禪師¶

#+BEGIN_VERSE
「　滿放枝頭久幹臨偏多野興足高吟每披玉莢舒君¶意鴣立庭前似我心點破樨香明北嶪踢開溺器憶¶東林秋晴共得清機活好聽丘隅語雜音
#+END_VERSE
」¶

懷問海禪師¶

#+BEGIN_VERSE
「　一律微吟寄遠從愧余寡學愧余慵情牽月霽幽齋¶冷且喜松芸滿徑封秪儗無人貽別偈應懷有義肅¶雍容相歡遠晤多如許聊寄枯腸紙一丰
#+END_VERSE
」¶

和八首韻
<pb:KR6q0591_J_006-0149c>¶

#+BEGIN_VERSE
「　金泓綠水吐𣶺溪石女含笙過澗西綠繡玲瓏冠禮¶樂竹床漏月聽寒雞匏宜萬物豐家國土厚榮生百¶卉齊革固邦畿中外吉木承巽位鷓鴣啼
#+END_VERSE
」¶

回文二律¶

#+BEGIN_VERSE
「　芳芬馥桂子生香蕊放枝頭點翠蒼羌外蜣飛鸞鳳¶舞颺風拂麗艷春萇
#+END_VERSE
」¶

#+BEGIN_VERSE
「　紅花綠葉葉飄風綠水隨聲入桂叢狨攜子啼猿抱¶子風梳葉落葉聲窮
#+END_VERSE
」¶

暮雨思親¶

#+BEGIN_VERSE
「　秋雨西風淚濕巾胡天不佑我雙親庭前墨畫塵封¶鎖階下兒孫失綵新斑衣架上懸蛛綱椒𨡬盤中滴¶未伸九我深恩何日永羹墻大啟享千春
#+END_VERSE
」¶

中秋賞月¶

#+BEGIN_VERSE
「　瑤池昨夜晏群仙未得蟾宮月已圓今夕太華光海¶岳明朝星象列乾天根藤懸角家家熱高厚升恒處¶處然里頌村歌中外厚萬民樂業祝堯篇
#+END_VERSE
」¶

和靈默禪師桂花韻¶

#+BEGIN_VERSE
「　桂花香馥遍枝頭時把清風送小樓十里長亭親面¶晤百花叢裏不垂秋紛紛惹得遊蜂嚷點點偏令逸¶士求珍重花童休折損留來滿院作圍周
#+END_VERSE
」¶

贊
八仙總贊¶

#+BEGIN_VERSE
「　道人家說長生蓬萊三島信腳行有時騎鶴上青霄¶有時葫蘆裏出神饑來時持缽鐸拐杖隨身行出谷¶望煙乞食向前村一飽無餘真快活暇來時遊山嶽¶十洲三島憑出沒任他風雨一齊吹冰肌玉骨頻頻¶過渴來時長生藥玉液瓊槳真甘露崑崙頂上湧清¶泉十二重樓直透過醉來時伸足臥枕高眠星斗出¶狂歌一曲醉扶歸任他旁人道強弱悶來時品玉簫¶聲聲韻出山坡調笑傲煙霞歸去來三山五嶽隨我¶到醒來時桑田熟處處歌懽好晚禾長嘯一聲天地
<pb:KR6q0591_J_006-0150a>¶間倒跨神駒入大羅咄不是昭覺門庭高殘處怎生¶容你住眾仙長家不序長再莫回顧咄咄咄
#+END_VERSE
」¶

自贊¶

#+BEGIN_VERSE
「　紹祖山前個漢一任人天讚嘆有時種月鋤雲有時¶清風結伴這樣人兒少有請去川北供獻阿呵呵不¶是賓頭盧大德原是昭覺竹和尚咄
#+END_VERSE
」¶

定空和尚像讚¶

#+BEGIN_VERSE
「　古松西岷妙覺堂上歷有老僧不通提唱不重機鋒¶不拈拄杖一柄钁頭七十餘光問是阿誰定空和尚
#+END_VERSE
」¶
昭覺竹峰續禪師語錄卷第六終¶

昭覺德雲悟禪師語錄¶

乙未年冬月初一日奉¶
本師老人命秉拂上堂詣座云這片地這張床是則¶
現前親到始得便登此一瓣香豎窮三際橫遍十虛¶
爇向爐中祝延當今¶
聖主萬壽無疆儲君天眷安如盤石此一瓣香奉為¶
本省當道文武尊官祝願股肱王室共沐堯仁此瓣¶
香巾缾一十五載不曾動著毫芒今命秉拂不敢違¶
諾向獨王頂上信手拈來爇向爐中供養現¶
昭覺堂上本師上竹下峰老和尚用酬法乳深恩上¶
首拍搥竟問今日陞堂即不問如何是法王法令師¶
云舉頭天外看誰是我般人進云如何是舊家風師¶
云三門八字石獅子進云新舊一句作麼生委息師¶
云八兩是半斤問鐘鼓交加空谷傳聲人天普集十¶
方諦聽即不問西來意旨是如何師云兩眼對兩眼¶
進云拈花嫡旨少室單傳別有商量麼師云有乃云¶
威鳳山前獅子吼乾坤失色鬼神愁恁他八面四方¶
來肘後靈符懸北斗一十五年醜拙今朝舉驗人天¶
有時拖泥帶水有時敲星摘月有時鐵眼銅睛有時¶
自救不得雖然如是也要大家知委卓柱杖咄云不
<pb:KR6q0591_J_006-0150b>¶
是諸方五味禪眉間寶劍吞皓月復打圓相云月(下座)。¶

丁酉年正月十五解制上堂¶

祖代相傳鐘鼓交接五十餘年鉗鎚未歇二時粥飯¶
日日精潔這個消息體效先哲柱杖未動是事體秩¶
今朝上堂對眾弄拙直直承當且道承當個甚麼卓¶
柱杖云眾弟兄們今朝解制著卻草鞋擔卻擔子便¶
為行動殊不知昭覺這裏日日著草鞋朝朝擔擔子¶
未嘗向諸人道會得不煩久立安身脫或躊躇昭覺¶
一偈頌出慶賀元宵月正圓明明歷歷透三玄春風¶
吟動柏松子喜笑梅花遍界鮮下座。¶

戊戌年正月十五日解制上堂法語¶

天關纔轉地軸始回山川獻天然圖畫草木吐本地¶
風光換卻天下人眼睛透徹衲僧家巴鼻即今正當¶
十五晴暖春風襲襲觸目無礙法門大家一時及第¶
大眾山僧與麼判斷且道向這裏還委悉麼若知委¶
者不妨久立三條椽下七尺單前饑來吃飯困來眠¶
其或不然山僧與伊別通個消息跳出昭覺門庭一¶
恁東覷西覷下座。¶

昭覺德雲悟禪師語錄終¶

嗣法門徒性滿等編¶
¶

　　(康熙四十九年庚寅孟冬月南旋刊錄入¶
　　　藏門人洪演　　　徒　　印寬¶
　　　　　　彌祐　　　徒　　智愷¶
　　　　　　彌願　　　徒　　智亮¶
　　康熙六十年歲在辛丑增補入藏嗣法門¶
　　　人法洪　　普休　　普福　　祖佑¶
　　　語錄計六卷共一百六十頁板存嘉興¶
　　　楞嚴寺經坊流通　　　張舒瞻刻)